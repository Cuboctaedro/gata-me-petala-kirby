---
title: Πρόγραμμα αρχαρίων
scematype: WebPage
layout: standard
image: "images/pictures-semi-031.jpg"
menusort: 2
menutype: seminars
---
**Διάρκεια:** 4 μήνες (15 εβδομαδιαία τρίωρα μαθήματα)

**1ος κύκλος:** Γνωριμία με τα εργαλεία. Εκμάθηση κοπής των μετάλλων με την χρήση σέγας. Χρήση της λίμας και λείανση με γυαλόχαρτα. Δημιουργία απλών κοσμημάτων με σεγαριστά σχέδια. Διαμόρφωση διαφορετικών μεταλλικών επιφανειών. Χρήση λούστρου.

**2ος κύκλος:** Συγκόλληση μετάλλων με την χρήση φλόγας και αργυροκόλλησης. Δημιουργία κοσμημάτων με διαφορά επιπέδων και διαφορετικών μετάλλων. Διαμόρφωση με σφυρί  και οξείδωση.

**3ος κύκλος:** Δημιουργία κοσμημάτων με βάση τις προηγούμενες τεχνικές και χρήση συνθετικού «σμάλτου» (ρητίνης) σε διάφορα χρώματα.

**4ος κύκλος:** Κατασκευή δαχτυλιδιού. Βάσεις διαφορετικών δαχτυλιδιών, συνδυασμός με προηγούμενες τεχνικές.

**5ος κύκλος:** Κατασκευή τρισδιάστατου κοσμήματος με την τεχνική του «κουτιού».

**6ος κύκλος:**  Δέσιμο ημιπολύτιμων λίθων επάνω σε διάφορα είδη κοσμημάτων.

Παράλληλα διδάσκονται οι βασικοί τρόποι κατασκευής κουμπωμάτων, καρφιτσών, γάντζων κλπ, η κατασκευή διαφορετικών επιφανειών (γυαλιστερό, ματ, σφυρήλατο κα) ενώ γίνεται γνωριμία με ποικίλα διαφορετικά υλικά. Ο σχεδιασμός των κοσμημάτων βασίζεται στις ιδέες των συμμετεχόντων.

Λόγω της περιορισμένης διάρκειας του σεμιναρίου δίνεται έμφαση κυρίως στο κατασκευαστικό μέρος της υλοποίησης ενός κοσμήματος και κατά δεύτερο λόγο στο σχεδιαστικό. Τα υλικά που χρησιμοποιούνται είναι προαιρετικά χαλκός, αλπακάς και μπρούντζος (προς αποφυγή του υψηλού κόστους) καθώς οι τεχνικές που διδάσκονται είναι πανομοιότυπες με αυτές που χρησιμοποιούνται στο ασήμι. Παρολαυτά αν κάποιος το επιθυμεί μπορεί μετά τα πρώτα μαθήματα να εργαστεί απευθείας σε άργυρο.

Δίνονται επίσης οδηγίες για τους τρόπους με τους οποίους μπορεί να δημιουργηθεί ένα απλό αλλά πλήρες εργαστήριο στο σπίτι, μέσα στο οποίο θα είναι εφικτή η κατασκευή έργων με βάση το μέταλλο και το σύνολο των τεχνικών που διδάσκονται στα πλαίσια του σεμιναρίου.

Τα σεμινάρια είναι εβδομαδιαία (ένα μάθημα την εβδομάδα) και ξεκινάνε στις 20 και 22 Φεβρουαρίου 2018. Πραγματοποιούνται μαθήματα ημέρες Τρίτη και Πέμπτη ώρες 18.00΄με 21.00΄. Τα δίδακτρα είναι 120 ευρώ /μήνα.

Δείτε εδώ τα προγράμματα [προχωρημένων](http://www.gatamepetala.com/seminars/second-part)

Δείτε τα [έργα των μαθητών μας!](https://www.gatamepetala.com/student-works)

Ανοιχτά για εγγραφές και πληροφορίες:
Δευτέρα-Τετάρτη 12.00 έως 17.00
Τρίτη-Πέμπτη-Παρασκευή 12.00 έως 21.00

Ασκληπιού 12, Αθήνα και στο 6997 297441.
