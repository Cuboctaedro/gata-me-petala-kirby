Title: Πρόγραμμα αρχαρίων

----

Text: 

Στα τμήματα αρχαρίων του "Γάτα με Πέταλα" δεν απαιτείται καμιά προηγούμενη γνώση ή τριβή με τέχνη του κοσμήματος. Απευθύνονται σε "καινούργιους", επίδοξους χειροτέχνες που θέλουν να εισέρθουν στον κόσμο της αργυροχρυσοχοΐας. Τα μοναδικά απαραίτητα εφόδια είναι η δημιουργικότητα, οι πρωτότυπες ιδέες αλλά και η υπομονή!

**Διάρκεια:** 4 μήνες (15 εβδομαδιαία  μαθήματα. Διάρκεια μαθήματος 180 λεπτά)

**-Σεγάρισμα.** Εκμάθηση κοπής των μετάλλων με την χρήση σέγας. Γνωριμία με  διαφορετικά εργαλεία. Χρήση της λίμας και λείανση με γυαλόχαρτα, τρύπημα (χρήση  μοτέρ). Δημιουργία απλών κοσμημάτων με σεγαριστά σχέδια. 

**-Λούστρο.** Διαμόρφωση διαφορετικών μεταλλικών επιφανειών. Φινίρισμα, γυαλιστερές και ματ επιφάνειες. Δημιουργία διαφορετικών ανάγλυφων με σφυρηλάτηση.

**-Αργυροκόλληση.** Συγκόλληση μετάλλων με την χρήση φλόγας και κράμματος. Τοπογραφικό, δημιουργία κοσμημάτων με πολυεπίπεδες κολλήσεις και διαφορετικά μέταλλα. Διαμόρφωση με σφυρί και χρήση οξείδωσης (πατίνα).

**-Κουμπώματα.** Χειροποίητα κλεισίματα και μηχανισμοί σε βραχιόλι, κολιέ, καρφίτσα. Γάντζοι και δεσίματα σε σκουλαρίκι.

**-Ρητίνες.** Δημιουργία κοσμημάτων με βάση τις προηγούμενες τεχνικές και χρήση συνθετικού «σμάλτου» σε διάφορα χρώματα και υλικά (χαρτί, ξύλο, ανοργανα υλικά).

**-Κατασκευή δαχτυλιδιού.** Βάσεις διαφορετικών αναπτυγμάτων, βέρες, γάμπες, υπολογισμός νούμερου και συνδυασμός με προηγούμενες τεχνικές.

**-Κουτί.** Δημιουργία κοσμήματος με εσωτερικό κενό. Τρισδιάστατες κατασκευές με διάφορα μέταλλα.

**-Καστόνι.**  Δέσιμο ημιπολύτιμων-πολύτιμων λίθων (θήκες) επάνω σε διάφορα είδη κοσμημάτων. 

Δίνονται επίσης οδηγίες  για τους τρόπους με τους οποίους μπορεί να δημιουργηθεί ένα απλό αλλά πλήρες εργαστήριο στο σπίτι, μέσα στο οποίο θα είναι εφικτή η κατασκευή έργων με βάση το μέταλλο και το σύνολο των τεχνικών που διδάσκονται στα πλαίσια του σεμιναρίου, ενω συγκεκριμένες τεχνικές συνοδεύονται και από σημειώσεις.

Τα μέταλλα που χρησιμοποιούμε είναι χαλκός, μπρούντζος, αλπακάς και ασήμι.

Τα σεμινάρια έχουν διάρκεια τέσσερις μήνες και αποτελούνται από 15 τρίωρα μαθήματα. Σύνολο 45 ώρες παρακολούθησης. Τα μαθήματα είναι εβδομαδιαία (ένα την εβδομάδα) και ξεκινάνε στις 15 και 17 Οκτωβρίου 2019. Το Τα τμήματα είναι εξαθέσια. Πραγματοποιούνται  ημέρες Τρίτη και Πέμπτη ώρες 18.00΄με 21.00΄. Τα δίδακτρα είναι 120 ευρώ /μήνα συμπεριλαμβανομένου φπα. Δεν υπάρχει κόστος εγγραφής. Στο τέλος του σεμιναρίου δίνεται βεβαίωση παρακολούθησης.

  
  Δείτε εδώ το πρόγραμμα   (link: http://www.gatamepetala.com/seminars/second-part text: προχωρημένων)
Δείτε τα (link: seminars/student-works text: έργα των μαθητών μας!)
    
Ανοιχτά για εγγραφές και πληροφορίες:

Δευτέρα-Τετάρτη 12.00 έως 17.00
Τρίτη-Πέμπτη-Παρασκευή 12.00 έως 21.00
 Ασκληπιού 12, Αθήνα, στο 210 8217131 και στο 6997 297441.

----

Gallery: 

----

Description: 

----

Authortwitter: 