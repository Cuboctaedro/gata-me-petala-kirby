Title: Πρόγραμμα προχωρημένων

----

Text: 

Στα τμήματα προχωρημένων των σεμιναρίων του «Γάτα με Πέταλα» ο εκπαιδευόμενος πρέπει να έχει έρθει ήδη σε γνωριμία με τις τεχνικές του  κύκλου των αρχαρίων ή να τις έχει διδαχθεί σε κάποια αντίστοιχη σχολή ή εργαστήριο. Οι τεχνικές που διδάσκονται κατα το πρώτο δίμηνο του προχωρημένου τμήματος στοχεύουνε κυρίως στην περαιτέρω επαφή του εκπαιδευόμενου με τεχνικές που απαιτούνε λεπτομερέστερους χειρισμούς και στην δημιουργία ιδιαίτερων διακοσμητικών επιφανειών. Κατόπιν διδάσκεται η κατασκευή κοσμήματων μέσω της τεχνικής της χύτευσης.

**Διάρκεια:** 4 μήνες (15 εβδομαδιαία  μαθήματα, διάρκεια μαθήματος 180 λεπτά)

**-Αλυσίδα.**  Κατασκευή αλυσίδας με μεγάλους κρίκους.

**-Συρματερό.** Κατασκευή κοσμημάτων με την χρήση λεπτού σύρματος.

**-Granulation (κοκκίδωση)**. Δημιουργία επιφάνειας διακοσμημένης με γράνες.

**-Rediculation (προαιρετικό).** Διακοσμητική τεχνική «ρητίδωσης» του μετάλλου.

**-Ένθετα μέταλλα (προαιρετικό).** Δημιουργία επιφανειών με χρήση μετάλλων διαφορετικών χρωμάτων και συγχώνευση τους με την χρήση σφυριών και λούστρου.

**-Χυτό κόσμημα.** Κατασκευή κοσμημάτων μέσω κέρινων μοντέλων. Η τεχνική του «χαμένου κεριού». Χρήση μαλακού και σκληρού κεριού. 
Οργανικές και ελεύθερες φόρμες σε μαλακό κερί. Αποτύπωση, συγκόλληση, «ματιέρες» και ανάγλυφα. 
Κατασκευή δαχτυλιδιού με την χρήση κέρινων ραύδων. 
«Άδειασμα» κεριού με την χρήση μοτέρ. Σκάλισμα και κατασκευή μικρογλυπτών σε σκληρό κερί.
Αναπαραγωγή κοσμημάτων μέσω λαστιχένιων καλουπιών. 
Επεξεργασία και φινίρισμα των κοσμημάτων που προκύπτουν από τις παραπάνω τεχνικές.

Στα μαθήματα χυτού κοσμήματος οι εκπαιδευόμενοι εισάγονται σε έναν ολοκληρωτικά διαφορετικό τρόπο δημιουργίας η οποία δεν ξεκινάει με την χρήση μετάλλου αλλά με την  κατασκευή κέρινων "μοντέλων" τα οποία κατόπιν χυτεύονται σε ασήμι ή μπρούντζο και επεξεργάζονται περαιτέρω με τις κλασσικές μεθόδους αργυροχρυσοχοίας. Οι χυτεύσεις δεν πραγματοποιούνται στο εργαστήριο του «Γάτας με Πέταλα» αλλά δίνονται σε εξωτερικούς συνεργάτες τους οποίους επισκεπτόμαστε στα εργαστήριά τους. Δίνεται επίσης η δυνατότητα  μαζικής "αναπαρωγής" κοσμημάτων με την χρήση καλουπιών.



Τα σεμινάρια έχουν διάρκεια τέσσερις μήνες και αποτελούνται από 15 τρίωρα μαθήματα. Σύνολο 45 ώρες παρακολούθησης. Τα τμήματα είναι εξαθέσια. Πραγματοποιούνται  ημέρες Τρίτη και Πέμπτη ώρες 18.00΄με 21.00΄. Τα μαθήματα είναι εβδομαδιαία (ένα την εβδομάδα) και ξεκινάνε στις 12 και 14 Φεβρουαρίου 2019.  Τα δίδακτρα είναι 120 ευρώ /μήνα συμπεριλαμβανομένου φπα. Δεν υπάρχει κόστος εγγραφής. Στο τέλος του σεμιναρίου δίνεται βεβαίωση παρακολούθησης.

Δείτε το πρόγραμμα (link:  https://www.gatamepetala.com/seminars/first-parttext: αρχαρίων) 
Δείτε τα (link: http://www.gatamepetala.com/seminars/student-workstext: έργα των μαθητών μας)!

Ανοιχτά για εγγραφές και πληροφορίες:

Δευτέρα-Τετάρτη 12.00 έως 17.00
Τρίτη-Πέμπτη-Παρασκευή 12.00 έως 21.00
Ασκληπιού 12, Αθήνα, στο 210 8217131 και στο 6997 297441.